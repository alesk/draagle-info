---
layout: default
title: Uporaba draagl-a!
---

# Kratka predstavitev Draagle 


## Kaj je Draagle?  

Draagle je spletna aplikacija, ki ponuja najhitrejše in najpreglednejše iskanje oziroma preverjanje
informacij o zdravilih v slovenskem jeziku. 

## Na čem temelji delovanje Draagla?  

Njegovo delovanje temelji na interni podatkovni bazi, ki jo sestavljajo navedki pridobljeni s
pomenskim označevanjem informacij v SmPC-jih. Pomembna prednost Draaglove baze pred drugimi je
ohranjanje sledljivosti do mesta znotraj regulatorno potrjenega vira, SmPC, kjer se najde  dodatna
razlaga s klikom na navedek – tako v pogledu Karta zdravila kot v pogledu Pregled uporabe zdravil.
V Draaglovi bazi so informacije iz 1400 pomensko označenih SmPC-jev, ki predstavljajo veliko večino
zdravil, ki se izdajajo bolnikom v lekarnah in manjši del bolnišničnih zdravil. Za vsa zdravila, ki
imajo dovoljenje za promet v Sloveniji v spletni aplikaciji najdete tudi pdf obliko SmPC-ja in PIL-a
ter administrativne podatke (razvrstitev na listo, omejitve predpisovanja). Informacije v bazi se
dopolnjujejo tudi s preglednimi znanstvenimi viri, ki dopolnjujejo osnovne informacije – na primer
Priscus liste, ki podaja informacije o potencialni neprimernosti določenih zdravil pri starejših
bolnikih.  Draagle trenutno razvija sistem za avtomatsko ažuriranje virov. Novi ali posodoboljeni
dokumenti bodo tako po implementaciji tega sistema posodobljeni še tisti dan, ko bo regulator novost
ali spremembo naredil dostopno.

## Iskanje in brskanje
          
          
Iskanje zdravil in informacij o njih je možno po lastniškem, komercialnem imenu ali imenu
učinkovine/skupine učinkovin. Kadar uporabnik ne ve, katero konkretno zdravilo ga zanima,
lahko brska v rubriki Zdravstveno stanje po širših in ožjih anatomskih/patofizioloških
področjih (npr.  alergije, bolečine, dihala, sečila) ali pa po hierarhiji ATC
klasifikacije.  Za uporabo v lekarni je še posebej priročna možnost iskanja s čitalcem
črtne kode.  Ob pripravljenosti ponudnikov lekarniških in ambulantnih programov, bo možno
že kmalu z Draaglom upravljati tudi neposredno iz teh programov.

## Karta zdravila 
          
Na karti zdravila so v kategorije in podkategorije indikacij, odmerjanj, kontraindikacij,
opozoril, neželenih učinkov in interakcij razporejeni navedki iz SmPC-ja. Ob kliku na
navedek se razpre del teksta (drugi nivo), ki služi kot vir in podaja podrobnejše
informacije (rdeča pika označuje točno mesto, kliku nanjo pa sledi skok v SmPC, ki je
opremljen s kazalom – tretji nivo).  V levem zgornjem kotu so ikone (Draaglovi
preseki), ki združujejo navedke povezane s specifičnimi stanji (jetrne bolezni,
ledvične bolezni, starejši, mlajši, nosečnost in dojenje) in povdarke v povezavi z
jemanjem zdravila v odvisnosti od obrokov, uživanjem alkohola in vplivom na
psihofizične sposobnosti.

## Pregled uporabe zdravil 

»Pregled uporabe zdravil«  ponuja tri različne fokuse
na posebej za konkreten izbor zdravil izpostavljene informacije.  Izpostavljena stanja: Ta
modulu iz izbora zdravil v košarici najprej skuša razbrati, katera so možna zdravstvena
stanja bolnika (iz indikacij izbora zdravil). Na osnovi teh zdravstvenih stanj/skupine
zdravstvenih stanj se nato med navedki zdravil v izboru poišče in prikaže morebitne
kontraindikacije in opozorila, ki tudi govorijo o teh stanjih. Tako se skuša izpostavi tisti
del navedkov celotnega nabora zdravil, ki so v dotični kombinaciji zdravil in zdravstvenih
stanj verjetno relevantnejši.  Pregledovalnik interakcij: Pri vsakem zdravilu prikaže
kontraindikacije, opozorila in interakcije v katerih so neposredno ali posredno omenjene
učinkovine, ki jih vsebuje katero od drugih zdravil iz izbora. Klik na navedek prikaže širše
informacije iz vira – enako tudi pri izpostavljenih stanjih.  Draaglovi preseki za celotno
kombinacijo zdravil: Ikone kot na karti zdravila so na voljo tudi znotraj »pregleda uporabe
zdravil«. Tukaj se pokažejo preseki za celoten izbor zdravil naenkrat – naprimer, vsi
navedki, ki govorijo posebej o starejših bolnikih. 
